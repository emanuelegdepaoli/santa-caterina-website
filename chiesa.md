---
title: La chiesa di Santa Caterina
---

<figure class="half">
    <img style="width:300px" src="/pictures/chiesa.jpg">
    <img style="width:300px" src="/pictures/campanile.jpg">
</figure>


### Principali notizie storiche

Qui sono riportate le principali notizie storiche relative alla chiesa di Santa Caterina a Biandrate, di proprietà della Confraternita[^1].

- 1750 - XVIII (costruzione sacrestia): risale al 1750 circa la costruzione della sacrestia «*colla spesa di £ 1020, ricavate dalla vendita di 5 moggi di terreno, coll'approvazione dell'Ordinario, propri della Compagnia*».

- 1775 ‐ XVIII (acquisizione cantoria): si registra nell'anno 1775 l'acquisto da parte della confraternita di un organo a canne e la costruzione della cantoria per la chiesa di santa Caterina.

- 1807 ‐ 1829 (notizie storiche intero bene): all'interno della documentazione amministrativa dell'Archivio Storico dell'Arcidiocesi si riporta questo Pro Memoria al decreto di erezione della confraternita del 1807: «*Prova del possesso di santa Caterina. La confraternita di s.ta Caterina di cui esistono memorie fin dal 1600, fu sempre posseduta come cosa propria dai confratelli che hanno sempre fatto le riparazioni ordinarie e straordinarie*».

- 1829 ‐ 1866 (riedificazione interno): risale al 1829 la ricostruzione della chiesa di santa Caterina nella quasi sua totalità, «*con una spesa di oltre £ 5000, pagate in massima parte coi redditi delle cedole della confraternita*». Il documento citato prosegue: «*Nel decreto di nuova erezione di mons. d'Angennes del 1836 è dichiarato che la confraternita è autorizzata ad amministrare nelle solite forme i beni aspettanti alla Compagnia [...] purché mantenga in istato decente la chiesa di santa Caterina che d'ora innanzi sarà propria della stessa confraternita, riservato però al Parroco il diritto di trasportarvi l'Ufficiatura Parrocchiale*».

- 1866 ‐ XIX (ricostruzione campanile): si registra la ricostruzione del campanile della chiesa iniziava in data 21 dicembre 1866 con la presentazione del progetto. Tuttavia solo pochi anni dopo dall'esecuzione dei lavori del campanile, nel 1886 venne richiesta una seconda relazione per l'intervento sulla cupola a causa del cattivo stato di conservazione, includendo nella spesa l'acquisto di una scala in ghisa a sostituzione della precedente realizzata in legno e di un parafulmine.

- 1906 ‐ XX (notizie storiche intero bene): la chiesa confraternale di santa Caterina viene indicata da Orsenigo in *Vercelli Sacra*: «*Oratori: s. Caterina, della confraternita omonima*».

- 2010 ‐ 2017 (restauro e risanamento campanile): nel 2010 sono stati effettuati i lavori di recupero e risanamento conservativo della torre campanaria della chiesa. Nel 2013 i restauri conservativi interessarono la copertura della chiesa, terminati nel 2014. Nel 2016 venne sostituita parzialmente la recinzione esterna, attraverso un restauro conservativo. Nel 2017 vennero restaurati il portone ligneo d'ingresso, il coro, il gonfalone e venne fatto un intervento di manutenzione all'ancona lignea del XVII-XVIII secolo.

[^1]: Fonte: [Portale web dei beni ecclesiastici](https://www.beweb.chiesacattolica.it/edificidiculto/edificio/62059/Chiesa+del+Santissimo+Sacramento+e+di+Santa+Caterina#action=ricerca%2Frisultati&view=griglia&locale=it&ordine=&ambito=CEIA&liberadescr=chiesa+santa+caterina&liberaluogo=biandrate&highlight=Chiesa&highlight=Santa&highlight=Caterina)
